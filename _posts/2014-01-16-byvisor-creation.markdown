---
layout: post
title: Een webshop beginnen met WooCommerce, deel 1
---

Een online winkel beginnen is tegenwoordig makkelijk door de grote keuze aan platformen die je kan kiezen die alle functionaliteiten hebben van een product kiezen tot en met betalen. Magento, OpenCart, Prestashop, OScommerce, om een paar te noemen, zijn allemaal oplossingen die hetzelfde bereiken: het in staat stellen van het verkopen van producten of diensten.

Voor de webshop van VISOR heb ik de keuze gemaakt om WooCommerce te gebruiken. Ten eerste omdat mijn ervaring met WordPress en PHP redelijk goed is en ten tweede zijn platformen als Magento een hell voor sommige hosting pakketten. Ik moest namelijk rekening houden dat we met een goedkope serverpakket starten en de keuze werd hierdoor dus be√Ønvloed. WordPress is gebruiksvriendelijk en met de juiste opties makkelijk te optimaliseren in de vorm van caches en [Cloudflare](https://www.cloudflare.com/) waardoor de website lekker snel laad (iets wat we allemaal wel willen).

Op het moment staat er een simpele en tijdelijke pagina die de bezoeker informeert over het merk en haar producten:

![byvisor temporary](http://i.imgur.com/REsxxmM.png)

Waar uiteindelijk naartoe gewerkt gaat worden is in onderstaande mockup afbeelding te zien:

![Mockup webshop VISOR](http://i.imgur.com/9ZOU4K6.png)

Drie stappen die je moet ondernemen voordat je een webshop kan beginnen met WordPress & WooCommerce:

1. Domein naam kopen (zoals bij Hostnet of Yourhosting)
2. Hosting kopen (neem een goedkoop pakket, meestal ben je hier 15 tot 30 euro kwijt per jaar)
3. [WordPress](http://nl.wordpress.org/) + [WooCommerce](http://www.woothemes.com/woocommerce/) (gratis te downloaden)

Als je alles hebt geregeld krijg je van het hostingbedrijf een email met FTP- en andere login gegevens erin.